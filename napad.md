[Marin Miletić na X-u](https://x.com/i/status/1974727179821814063)


Ne dao Bog nikada, ali zamislite samo da vam pokušam dočarati ludost, da nama Hrvatima naši prvi susjedi, evo, Slovenci, probiju granicu, pobiju 1.200 Matuljaca, vjernike na misi, ljude nedužne koji piju kavu u Romi i Marijani i otmu pri bijegu u Sloveniju 250 ljudi Muna i Brešca. Ne žele vratiti taoce i pritom ne daju svojim civilima izlaz prema Trstu, nego su svoja zapovjedna mjesta utvrdili ispod bolnica i civilnih zgrada. A milijarde koje im je dao svijet za školstvo, socijalu i zdravstvo, susjedi su iskoristili za kopanje stotine kilometara skupocjenih tunela kroz koje izvode svoje terorističke akcije. Vođe te terorističke organizacije žive u Parizu, voze Lamborghinije, imaju svoje avione, njihovi zapovjednici voze skupocjene džipove, žive u obilju od pokradenih novaca... i što mislite kakva bi reakcija bila Hrvatske? Mnogi ljudi nisu obrazovani. Ne kuže povijest. Neki samo mrze Židove. Ostrašćeni ljevičari i mentalni komunisti navijaju za slobodu Palestine "From the river to the sea". Ali, to je cijelo područje od rijeke Jordana pa do Sredozemnog mora, jasnije - tada ne bi postojao Izrael jer se i Izrael nalazi na tom području. Hamas je teroristička islamistička organizacija. Pobio je čak i Fatah kada su preuzeli vlast u Gazi s gotovo 95% podrške naroda. Zapadnu obalu drži Fatah. Fatah je najveća frakcija u Palestinskoj oslobodilačkoj organizaciji (PLO). Na vlasti je u Palestinskoj samoupravi (West Bank) pod vodstvom Mahmouda Abbasa. Fatah zagovara palestinski nacionalizam, ali je sekularni pokret, nisu talibani, nisu islamistički teroristi kao što je Hamas. Rat se vodi na području Gaze (veličine Brača), a rata kao takvog nema na zapadnoj obali ili u Jeruzalemu. Mir u Gazi i napredak svake vrste može doći samo onda kada se maknu islamistički teroristi. Kada prestanu koristiti nedužne civile kao štit da bi kroz hibridni rat slali poruke kakve šalju. Kada prestanu terorističke akcije. Kada prestane krađa milijardi. To su preduvjeti za stvaranje i Palestine kao države, za mir na tom području i međusobno priznanje. Dok vi imate uz svoju granicu teroriste koje financira Katar, Iran... nema tu mira nikada. Stradanje nedužnih civila, djece, može prestati, svi životi u budućnosti se mogu sačuvati, Gaza se može izgraditi... kada nestanu islamistički teroristi. Žalosno je da te zlikovce koji su prvi pokrenuli rat ubijanjem nedužne mladosti, 1.200 civila u Izraelu, koji su oteli 250 civila i time jasno započeli stradavanja (kako je priznao njihov Hamdad da im je to bio cilj jer su znali da će ih Izrael napasti, da će civili stradavati i da će krenuti hibridni rat kojim bi se dao legitimitet teroristima), žalosno je da itko podržava islamističke teroriste. Što vi mislite, zašto ih najviše podržavaju komunisti Europe? Britanije, Italije, Španjolske? Greta i takvi ridikuli? Zašto Hamas najviše podržava ekstremistička ljevica? Tako i u Hrvatskoj? Ekipa LGBTQ+ ideologije? A ovi takve bacaju s krovova i vješaju po trgovima. Što mislite? Je li samo radi mržnje prema Židovima? Jer kada oni čuju spomen Židova njihova mržnja je tako velika da radije odlučuju stati uz ljude koji kršćanima i Židovima režu glave nožem? Što se to događa sa svijetom? Idemo li potpuno u provaliju?

